
---

---
# sinxelamente

V borových lesích na jihu Švédska vznikl pěkný dům, který v sobě nezapře inspiraci japonskou architekturou. Rekreační dům typu bungalov poskytuje zázemí pro čtyřčlennou rodinu a my jen dodáváme, že v takové „chatě“ by asi mohla průměrná rodina bydlet dlouhodobě.<!--more-->

Půdorys přízemní dřevostavby od švédského architekta Johana Sunberga, je navržen do tvaru písmene T. Díky tomu je ze všech pokojů z interiéru přístup na rozměrnou terasu. Právě velkorysá dřevěná terasa, která obepíná celý dům, je jedním z prvků inspirovaných japonskou architekturou. U japonských domů se dřevěný ochoz, který umožňuje snadný přístup z interiéru ven, nazývá **engawa**.

![Sinxelamente](/arch.jpg)

Inspirace japonskou architekturou je pro architekta samozřejmostí. Podle jeho slov byla severoevropská moderní architektura Japonskem ovlivněna vždy.  Mezi další typické prvky japonské architektury jsou řetězy, které slouží jako svod dešťové vody z přesahů střech.

![](/images/engawa/engawa-3.jpg)

Stěny a veranda domu jsou vyrobeny ze sibiřského modřínu, který bude postupně šednou do krásné barvy. Střecha je pak nabarvena do tmavě hněda. Nepřehlédnutelným prvkem jsou také velká okna – jejich použití v tak krásném přírodním prostředí dává smysl. Na stavbě a stavebních prvcích se nejspíš nešetřilo – krásný výsledek tomu odpovídá.

![engawa interiér](/images/engawa/engawa-4int.jpg)

Foto: [Markus Linderoth](http://www.dancingcameras.com/).
